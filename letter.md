Lettera aperta al Ministro dell’Innovazione Tecnologica e della Digitalizzazione, Dott. Paola Pisano



Gentile Ministra, 

Siamo un gruppo di professionisti dell’informatica e delle sue applicazioni con una consistente esperienza cumulativa nel disegno e realizzazione di applicazioni software che includono architetture distribuite e soluzioni complesse sia lato gestione che presentazione, e i relativi requisiti di affidabilità, scalabilità e sicurezza.

 

Le scriviamo per dare la nostra disponibilità a contribuire volontariamente e senza fini di lucro alla risoluzione del problema affrontato nell’Ordinanza 10/2020 del 16 Aprile che assegna lo sviluppo di un’applicazione di contact tracing per limitare e monitorare la diffusione di COVID-19.

 

Abbiamo accolto con entusiasmo la conferma che il progetto tecnico avrà una soluzione open source: siamo fermamente convinti che sia l’unico modo per garantire sin da subito la dovuta trasparenza, trattandosi di un servizio verso i cittadini dell’intero paese, e che permetta la collaborazione di chiunque desideri partecipare, garantendo serietà e competenza.

 

Il termine open source non e’ in contraddizione con una chiara divisione di responsabilità o di efficienza:  la nostra collaborazione non cambierebbe il ruolo di guida assegnato all’azienda selezionata dall’Ordinanza, ma anzi ne garantirebbe il supporto e un aiuto.

  

Con lo stesso spirito, riteniamo che la collaborazione debba essere aperta a professionisti che, da diversi punti di vista e in relazione a discipline diverse, hanno posto domande su aspetti critici per il progetto e quindi per tutti noi:


Revisione della strategia per assicurarsi che la soluzione

adottata si basi su una possibilità d’uso realistica, per esempio partendo da una valutazione su quanto BLE sia diffuso;

Gestione dei dati, del loro anonimato e proprietà, e conseguente uso di tecnologie;

Uso dell’applicazione per segnalare casi di positività: come evitare omissioni, falsi allarmi, uso da parte di malintenzionati;

Visione su come integrare la soluzione con altre applicazioni attualmente in fase di sviluppo sia in Italia che all’estero, passo essenziale per il tracciamento della mobilità a livello europeo.

Come informatici rimaniamo in attesa del vero primo passo: la condivisione immediata del codice dell’applicazione.

Siamo a disposizione per lavorare con chiunque creda, come Lei, che solo insieme si possa trovare la soluzione migliore.



In Fede,

- Michele Sciabarrà - Sviuppatore Backend (Scala,Go) Membro PMC Apache Foundation
- Orizio Pierangelo - Full Stack developer
- Ciro Cardone - Sviuppatore Backend
- Anas El Amraoui - Lead Developer
- Carlo Alberto Degli Atti - full-stack developer
- Enrico Viale (Full-stack developer)
- Domenico Stragapede - Full-stack developer
- Marco Denisi - Software Engineer
- Marco Sinigaglia - Full-stack developer
- Giovanni Cocco - Software Engineering Craftsman
