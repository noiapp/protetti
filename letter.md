Ministro Paola Pisano,

la comunità NoiApp composta dai sottoscritti, con varie esperienza e competenze in termini 
di sviluppo sofware e gestione sistemi,  ma certamente tali da poter dare un valido contributo, 
ha votato per convergere nel supportare lo sviluppo dell'App Immuni, 
in quanto in nessun modo si vuole frammentare il mercato.

L'approccio aperto è stato più volte dichiarato, 
ma nei fatti si è optato per un affidamento esclusivo 
a un solo soggetto, che ha chiesto che "lo si lasci lavorare".

Tutto ciò appare in contrasto con le dichiarazioni di principio di voler favorire l'apertura e l'inclusività. 

Mi permetto di ribadire che l'Open Source non è e non è mai stato riguardo "le licenze" 
ma riguardo il "metodo", comunitario e inclusivo. Prodotti come Linux, Apache, e praticamente 
tutta l'infrastruttura di Internet, sono stati sviluppati in questo modo.

A tale riguardo, il codice viene rilasciato fin dal primo giorno in modo da consentire a chiunque
di collaborare nel suo campo di specializzazione fornendo contributi a tutti i livelli, 
dal segnalare un errore, al correggerlo, ad aggiungere una funzione, al documentarlo.

In nessuno modo qusta apertura può danneggiare il processo di sviluppo, il soggetto incaricato rimarrà
sempre l'ultimo a decidere cosa accettare o cosa no. 

Questa community brulica di energie positive, vuole semplicemente collaborare e si è dotata degli strumenti per farlo.
Le chiediamo pertanto di consentire alla nostra community di supportare il progetto con le nostre competenze 
e di permetterci di collaborare, di aggiungere valore e non di sottarlo, di facilitare le cose e non di complicarle,
di essere di aiuto e non un peso, di accelerare i tempi e non rallentarli.

In Fede,

Michele Sciabarrà - Sviuppatore Backend (Scala,Go) Membro PMC Apache Foundation
Orizio Pierangelo - Full Stack developer
